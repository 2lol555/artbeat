---
layout: clanok
title: 5 festivalov, ktoré sa toto leto určite oplatí navštíviť
author: Samuel Polakovič
author-profile: /img/samo.webp
img: /img/blog/0002/square.webp
perex: S prichádzajúcim letom a začiatkom letných prázdnin sme pre Vás pripravili zoznam najlepších hudobných festivalov, ktoré sa v lete 2021 uskutočnia aj s opatreniami, ktoré  bude treba počas nich dodržiavať.
---

Festivaly a koncerty sú pre mnoho ľudí formou odreagovania, zábavy a táto pandemická doba nás o ne za posledný rok aj pol v mnohých prípadoch pripravila. Najnavštevovanejšie slovenské podujatia Grape a Pohoda sa toto leto zrušili a veľké množstvo pravidelných návštevníkov je sklamané a nevie, čo si počať. No nezúfajte, pretože sme pre Vás vytvorili výber festivalov na Slovensku, ktoré stoja za zmienku a návštevu.

## 1. TOPFEST
![Topfest](/img/blog/0002/topfest.webp)
Už v prvý prázdninový víkend ( 2,-3. júla 2021 ),  sa v obci Čiastkovce uskutoční rockový festival TOPFEST. Výstupia tam mnohé známe slovenské aj české  kapely ako napríklad Kabát, Horkýže Slíže, Iné Kafe alebo skupina HEX. Po ročnej prestávke tohto festivalu bude mať trocha inú podobu, len s jedným pódiom a jeho súčasťou bude viacero opatrení, vrátane zníženej kapacity ľudí, nosenia rúšok a kontroly testov či očkovacich preukazov.

## 2. SLOVENSKÉ ALTERNATÍVNE LETO
![Slovenské Alternatívne Leto](/img/blog/0002/sal.webp)
   16.-17.7 2021 na Počúvadle v Bánskej Štiavnici sa bude konať Slovenské alternatívne leto. Tento festival má dlhoročnú tradíciu od roku 1995 a budete tu mať možnosť spoznať veľa nových umelcov a skupín.  V prípade tohto podujatia platia: opatrenie nosenia rúšok a dodržiavanie odstupu.

## 3. CIBULA FEST
![Cibulafest](/img/blog/0002/cf.webp)
Pokiaľ nie ste na altrnatívnu hudbu a chcete si skôr vypočuť ušiam známych interpretov, tak v ten istý víkend 16.-17. júla, sa uskutočňuje Cibula Fest v Aeroklub, Holíč. Môžete tu tažiť koncert No Name, Medial Banana, Horkýže Slíže alebo mnohých iných interpretov. Opäť tu platí nosenie rúšok a rozostupy.

## 4. ATMOSFÉRA
![Atmosféra](/img/blog/0002/atmosfera.webp)
   Atmosféra je malý rodinný festival, ktorý sa koná 6,-8. júla v milej dedinke pri Banskej Štiavnici s názvom Hontianske Nemce. Lístky na tento festival sú už bohužial vypredané, ale pokiaľ by ste niekedy natrafili na inzerát či na ponuku od nejakého známeho, ktorý by predával lístky na Atmosféru, rozhodne neváhajte. Vystúpia tu interpreti ako Para, Fallgrapp alebo Modré Hory. Budú sa tu dodržiavať všetky hygienické nariadenia a navyše sa tu bude nachádzať MOM, kde sa budú môcť ľudia otestovať priamo na mieste.

## 5. UPRISING
![Uprising](/img/blog/0002/uprising.webp)
Ako posledný festival sme pre vás vybrali niečo z iného súdku. Uprising je jeden z najznámejších slovenských podujatí. Narozdiel od ostatných spomenutých festivalov tu budú vystupovať aj rappery ako napríklad Gleb, ale aj populárne slovenské skupiny ako Polemic a Medial Banana. Bude sa konať na konci leta 27. - 28. júla v Bratislave. Bude tu platiť zákaz konzumovania jedla a pitia kúpeného mimo areálu a kontrola testov a očkovacích preukazov. 