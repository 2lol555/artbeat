---
layout: clanok
title: 💽 Využitie umelej inteligencie v hudobnom priemysle
author: Samuel Polakovič
author-profile: /img/samo.webp
perex: Hudba bola odjakživa prejavom slobody myslenia, umeleckého cítenia a pocitov autora. V dnešnej dobe sa však čím ďalej tým viac stretávame s pojmom "Generovaný obsah". Čo takýto obsah znamená pre hudobný priemysel a ako takýto obsah vôbec vyzerá?

published: false
---

V dnešnej dobe je pre nás samozrejmosťou že sa stýkame s umelou inteligenciou takmer v každom momente svojho života. Či už ide o sociálne siete, reklamy, odporúčania, nakupovanie alebo inú z tisícok aktivít ktoré robíme na týždennej báze, vo väčšine sa už dnes využíva umelá inteligencia v nejakej kapacite.
Napriek všetkým kategóriám ktoré tu boli spomenuté, si ešte stále v mnohých veciach nedokážeme predstaviť prakticky využívanú umelú inteligenciu. Či už ide o rôzne kreatívne procesy, alebo o náročné úlohy, ktoré umelá inteligencia nedokáže zatiaľ zvládnuť, niektoré oblasti každodenného života stále nevyužívajú tieto technológie rozšírene. Poďme sa spolu pozrieť na pár netradičných oblastí hudobného priemyslu ktoré už dnes využívajú AI v určitej kapacite.

## Základné využitie
V kreatívnych oblastiach sa umelá inteligencia vždy skôr podobala na skomoleninu materiálu, ktorý jej bol poskytnutý počas tréningu. V dnešnej dobe sa však umelá inteligencia natoľko zdokonalila, že môžeme hovoriť o jej výstupoch ako o skutočných umeleckých dielach. To, že ani človek už v mnohých prípadoch nedokáže rozlíšiť tvorbu umelej inteligencie od tvorby človeka je naozaj znakom, že toto odvetvie umelej inteligencie, už môžeme označovať za vyspelé.

Existuje množstvo verejných modelov fungujúcich na rôznych bázach. Niektoré dokážu na základe pár sekúnd hudby pokračovať v akejkoľvek skladbe, iné zase tvoria hudbu v určitom štýle bez akýchkoľvek vstupov. Je už tak iba na užívateľovi, po akej neurónovej sieti siahne.

V komerčnom sektore sa dnes ešte nikto verejne nepriznal ku generovaniu svojho obsahu pomocou umelej inteligencie, až na pár výnimiek, ktoré si však na tomto štýle hudby explicitne zakladajú kariéry. Väčšina umelcov má, celkom pochopiteľne, averziu ku generovaniu obsahu. Budúcnosť v ktorej sa však generuje hudba nie je vôbec ďaleko. Umelá inteligencia totiž dokáže iterovať návrhy oveľa rýchlejšie ako ktorýkoľvek človek v dnešnej dobe.

## Vyskúšajte si to sami
Ak si chcete vypočuť tvorbu takejto neurónovej siete, môžete sa pozrieť na nasledujúce odkazy. Tieto projekty verejne zverejňujú pokrok v oblasti umelej inteligencie, konkrétnejšie priamo v oblasti hudby. Určite predstavujú zaujímavé koncepty v oblasti umelej inteligencie a zároveň podkladajú teoretické poznatky pevnými dôkazmi o využiteľnosti tejto technológie.

[Open AI Musenet](https://openai.com/blog/musenet/).

[Open AI Jukebox](https://openai.com/blog/jukebox/).


Okrem generovania samotnej melódie sa dnes dokážu generovať aj rýmujúce sa texty ktoré rytmicky sedia do melódie a taktu pesničky. Ak si chcete sami vyskúšať takúto generáciu textov, môžete navštíviť experiment GiorgioCam

[Giorgio Cam - Google AI](https://experiments.withgoogle.com/giorgio-cam)

Napriek všetkým pokrokom v oblasti umelej inteligencie nie je úplne jasné, kam nás tento fenomenón zavedie. Už dnes je však jasné, že umelá inteligencia ako taká bude v životoch ľudí hrať neuveriteľne veľkú rolu.
